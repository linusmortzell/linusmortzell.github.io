---
layout: page
title: Om mig
permalink: /about/
image: https://encrypted-tbn0.gstatic.com/images?q=tbn:ANd9GcTrPBPB4eMkT7ie1iD20a-X2xsGJMp-OpkKPc3Q87OJ0qltvS15QQ
---

![Bild på mig i flytoverall](../images/flyt.jpg)

### Här ska jag försöka dra en liten presentation om mig själv:

Linus het ja, ja ä 31 år gammal, född och oppvuxe i Lycksele. För je som int vet vars hä ä: Åk uppåt, låångt uppåt, när hä stå en ren på var si vägen å vi varje farstubro, förmodligen kunn du skymta en å annan isbjörn som stå lite var stans uppi skogen å spana på dä. När du si hä, då vet du att du e fram där ja bo!

Skämt å sido. 

Jag är en vanlig hederlig snubbe som jobbat som undersköterska senaste 12 åren. Sista åren har jag blivit mer och mer less på det jag gör, i våras tog jag mig därför i kragen och tog mig en seriös funderare över vad jag kan tänkas vilja jobba med i framtiden. Jag kom aldrig riktigt fram till något speciellt jag ville utbilda mig till utan anmälde mig till lite olika utbildningar på antagning.nu. För att göra en lång historia kort så blev det tillslut Utveckling och drift av mjukvarusystem på distans mot Linnéuniversitetet.   
Såhär 3 månader senare känns det faktiskt helt rätt!

Jag bor i en villa med min sambo och 2,5-åriga son. För tillfället jobbar jag heltid som personlig assistent på sidan av studierna. Sambon blir dock färdigutbildad efter jul och då kommer min arbetssituation att bli annorlunda, just nu känns fritid som en saga men motivation kommer man långt på!

![Jag i halloweenutstyrsel](../images/mask.jpg)

Gymmet ligger mig varmt om hjärtat, jag har haft 2 år av lathet nu under småbarnstiden men kom igång lagom till skolstarten igen. 
Förra veckan gjorde jag även debut på ishockeyplanen, fruktansvärt rolig sport att titta på men den var minst lika rolig att utöva själv, om än man har några veckor av träning kvar innan man är på elitnivå! x) 
Apropå ishockey så är det förmodligen ett av mina största intressen. Skellefteå AIK följer jag slaviskt och har gjort det i halva mitt liv ungefär. Jag har dock 15 mil enkel väg till schtaan, så det blir inte alltför många matcher på plats, TV-soffan besöker jag dock flitigt!

Sist men inte minst kommer fisket. Jag är extremt fiskeintresserad. Jag brukar fiska väldigt mycket. I år har det dock bara blivit 4-5 gånger tyvärr (jag tar igen det nästa år). Jag är allätare, jag kan njuta av allt från mete i en liten beck till att stå mitt ute på havet i snöblåst och veva upp skreitorsk men mitt hjärta brinner framförallt för olika former av gäddfiske. 

![Bild på mig och en gädda](../images/jag.jpg)

För tillfället har jag nog inget mer att skriva men det kanske dyker upp något mer.

Nu när du ha läst klart kunn du ju gå in å kommenter på nå inlägg i bloggen, hä sku ja tyck va som halvtrevligt!

[Här har du Humans.txt om den skulle vara intressant.](../humans.txt")
